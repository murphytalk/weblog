######
侠客行
######
:category: Misc
:tags: DayDream
:date: 2007-10-30 10:28



最近好喜欢，不愧是李白的手筆啊::

<img src="/blogimages/2007/侠客行.JPG" >

 趙客縵胡纓 吳鉤霜雪明

 銀鞍照白馬 颯沓如流星

 十步殺一人 千裡不留行

 事了拂衣去 深藏身與名

 閑過信陵飲 脫劍膝前橫

 將炙啖朱亥 持觴勸侯嬴

 三杯吐然諾 五岳倒為輕

 眼花耳熱後 意氣素霓生

 救趙揮金槌 邯鄲先震驚

 千秋二壯士 烜赫大梁城

 縱死俠骨香 不慚世上英

 誰能書閣下 白首太玄經